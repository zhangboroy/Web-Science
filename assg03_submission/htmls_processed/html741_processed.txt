




Hoppa till huvudinnehåll







  
      
  
  Medlemmar: 6425 st.
  
  




Medlemsnummer *



Lösenord *







Begär nytt lösenord
Bli medlem




Logga in
Bli medlem
















Hem
Arsenal Sweden
Arsenal FC
Forum
Matchträffar
Shop
Biljetter
Londonguiden
















Foto: BildbyrånSå här ser många lördagar klockan 16.00 ut i Viasats utbud. Nu är det onsdag. Men skärmen är den samma.

    Krönika: "PL lever kvar i en svunnen tid"  

 mån 30 jan 2017 kl 13:15    

Det spelas en full PL-omgång under tisdagen och onsdagen. Endast två av de tio matcherna går, i huvudsak på grund av att Premier League lever kvar i en svunnen tid, att se på TV i direktsändning i Sverige. 

 Tittarsiffrorna för fotbollsmatcher på både Sky Sports och BT Sports i England är på rejäl nedgång. För att möta detta höjer de priserna allt de kan, med följden att ännu fler säger upp sina abonnemang och väljer andra alternativ istället. Vi ser samma utveckling i Sverige där Viasat höjer priserna i princip varje säsong trots att de levererar en allt sämre produkt på den kanal som nu lika gärna skulle kunna döpas om till ViaZlatan Fotboll. Viasat är extremt förtegna om sina tittarsiffror så jag har inte kunnat hitta några konkreta bevis för att samma utveckling sker här i Sverige, men att döma av hur det låter när man pratar med fotbollsintresserade personer i sin omgivning eller följer konversationer på diverse sociala medier så är det allt fler som säger upp sina abonnemang även här.
Intresset för Premier League-fotboll har troligen aldrig varit större globalt sett. Och ändå gör ansvariga allt de kan för att göra det svårt för supportrar att följa sina lag. När vi möter Watford på tisdagskvällen är det ännu en match vi inte kan se i direktsändning på ett lagligt sätt i Sverige, därför att tv-bolag i Europa bara får visa en direktsänd match i taget. Bara att ge sig ut och leta fulstream på nätet, antingen via gratissajter eller de betalsajter som börjar poppa upp där du garanteras streamar av högsta kvalitet.
Just det: betalsajter. Folk betalar alltså för att se matcher olagligt. Jag ska inte länka till några av dessa sajter här, men de är inte särskilt svåra att hitta. Det finns sajter där du för någon hundralapp eller två i månaden får tillgång till hur mycket fotboll som helst i HD och med kommentarer på mer eller mindre vilket språk du vill. För mig visar detta att om det bara gick att köpa lagliga streamar till ett rimligt pris så skulle väldigt många göra det. För egen del har jag tur och tillhör de som skaffade Viaplay under den tid de hade missat att skriva in i sina användarvillkor att de hade rätt att höja priset så jag betalar fortfarande bara 199 kronor i månaden, men Viaplay är en i många stycken undermålig tjänst och jag skulle inte betala de nästan 500 kronor i månaden den kostar idag med det utbud de nu har. Då skulle jag de gånger jag måste streama leta upp fulstreamar.
Nu tillhör vi som håller på Arsenal ändå den gynnade skara som få se vårt lag i nästan varje match på våra Viasat-abonnemang. Men varför ska någon som håller på tex Watford eller West Bromwich betala 500 kronor för Viaplay eller kabelkanalerna och få se sitt lag kanske en match av fyra, och då nästan bara när de möter topplagen och därmed väldigt sällan vinner när du kan betala flera hundra kronor mindre och då kan se varenda match med ditt lag? Man kan tycka vad man vill om det moraliskt riktiga i att betala en illegal operatör, men det är också den brutala verkligheten att konsumenten helt enkelt inte accepterar att betala hutlösa priser för att få väldigt lite.
Nu är det ju förstås så att om inte matchen tv-sänds någonstans så blir det heller inga streamar så om alla skulle säga upp sina lagliga abonnemang skulle ingen kunna se några matcher alls. Det skulle vara katastrof för Premier League, men vi kommer om priserna fortsätter att stiga att komma till en punkt där tv-bolagen inte längre kommer att vilja betala för rättigheterna därför att konsumenterna helt enkelt inte accepterar att betala mer för sina kanaler, så varför man från PL:s håll envisas med att bolagen i Europa bara får visa en match i taget är obegripligt. Inse att utvecklingen har gått framåt, erbjud pay-per-view och abonnemang som fler har råd att betala för och jag garanterar att i längden tjänar ni mer pengar på det.
Källor: Football 365 och Telegraph 
 


Lars Lundstedt
 Sekreterare Arsenal Sweden 





Kommentarer


Logga in för att kommentera


 



Joakim Apell – mån 30 jan 2017 kl 13:22   Permanent länk 

 Amen 
 
Styrelsesuppleant och matchträffsansvarig.
 






Logga in för att kommentera


 



Göran Mellkvist – mån 30 jan 2017 kl 13:29   Permanent länk 

Själv tycker jag att när man vill ha Viasat  så borde man kunna välja bort det man inte vill ha eller kan man det idag ?? Typ ser aldrig på något annat än mitt arsenal plus andra topp matcher dvs formel  1 och tex NHL totalt  ointressant  för mej...
 




Logga in för att kommentera


 



Fredrik Öhman – mån 30 jan 2017 kl 13:35   Permanent länk 

Är det inte en juridisk grej det här från början. Att lagen inte tillåter tv i England att sända matcher hur som helst? Till exempel lördagar 16.00 då inga matcher visas! Det har något med att folk ska gå till lokala arenan och se sitt lag istället för att se topplagen på tv. Om jag har fel här får någon rätta mig, men jag har för mig att så är fallet.
Sedan är det väl pga fulstream, eller egentligen inte helt fulstream, som regelverket gjordes tuffare då en pubägare i England köpte ett viasat och visade matcher, och därigenom kringgick lagen?
För övrigt håller jag med fullt ut, med de avgifter man betalar borde alla matcher vara tillgängliga att se i alla omgångar, frånsett de där hemska vittröjade sakerna från seven sisters road som borde vara bannlysta från tv-skärmen utom när vi spelar mot dem!!
 




Logga in för att kommentera


 



Lars Lundstedt – mån 30 jan 2017 kl 13:47   Permanent länk 

 Jo, att inga matcher visas i England kl 3 på lördagar är sedan jättelänge men det är ingen lag utan något som FA och Premier League har bestämt. Att Viasat mfl europeiska bolag bara får visa en match oavsett dag är nytt för säsongen, och detta är enligt mig ett obegripligt beslut. Det enda det gör är ju att skicka folk till olagliga streamar, se i stället till att ta vara på den marknad som bevisligen finns. Officiellt heter det att man inte vill visa fotboll klockan 3 på lördagar för att skydda de mindre klubbarna som antas tappa publik om det går att se PL-fotboll på tv, men det går ju att se den som det är fast det enda som händer är att de enda som tjänar pengar på det är streamingsajterna. Det kommer som jag ser det aldrig att gå att fimpa dessa sajter med förbud och restriktioner, det enda som fungerar är att konkurrera ut dem med billigare lagliga tjänster. Kolla på tjänster som tex Netflix, HBO och Spotify som kostar runt hundralappen i månaden och du får tillgång till hur mycket som helst för de pengarna och följaktligen är Pirate Bay inte längre alls lika attraktivt. Själv har jag inte tankat ner något från PB på flera år, för det behövs helt enkelt inte längre. Nu kan jag hitta i princip allt jag vill via de streamingtjänster jag har - fullt lagligt och betalt. 
 
 Sekreterare Arsenal Sweden 






Logga in för att kommentera


 



Tomas Horvatic – mån 30 jan 2017 kl 13:51   Permanent länk 

 Rapid IPTV ! Check it out!!
4200 kanaler, lär ju hitta ngn som visar Arsenal :)  
 




Logga in för att kommentera


 



Mohammad Roodbari – mån 30 jan 2017 kl 14:03   Permanent länk 

@Tomas Horvatic! IPTV har räddat mitt fotbollstittande 
 




Logga in för att kommentera


 



Tomas Horvatic – mån 30 jan 2017 kl 14:15   Permanent länk 

 Oh yes!!
beIN Sports 1 HD visar matchen imorgon  
 




Logga in för att kommentera


 



Jonas S – mån 30 jan 2017 kl 14:26   Permanent länk 

Hela systemet bygger på monopol och riggade förutsättningar. Låt marknaden styra och låt klubbarna som lockar publiken dra in de stora pengarna.
Spola fram tiden tio år så kommer de stora ligorna sälja alla matcher pay-per-view direkt till sina konsumenter. Dessa mellanhänder kommer då vara rena teknikplattformar som iTunes eller liknande. Dagens bolag som t ex Viasat med sin mix av gamla tidens mediamarknad och den nya tidens teknik är dömda till undergång. Tyvärr går utvecklingen alldeles för långsamt i och med att tvbolagen idag betalar sådana extrema summor bara för att kunna behålla sina monopol på sin lilla marknad.
Av den där 500-lappen som det kostar att ha viaplay går hälften till att finansiera deras exklusivitet vilket i praktiken betyder att du betalar mer för att inte få se alla matcher du vill se.
 
“Economics is about creating win-win situations. But in sports, someone loses." -Stan Kroenke |twitter.com/StockholmGooner






Logga in för att kommentera


 



Mohammad Roodbari – mån 30 jan 2017 kl 14:27   Permanent länk 

Denna artiklen är intressant!
 
 




Logga in för att kommentera


 



paddyvieira – mån 30 jan 2017 kl 18:50   Permanent länk 

Någon som vet om man kan ladda ner NBC Sports appen med hjälp av Hola eller liknande? 
 




Logga in för att kommentera


 



Pelle – mån 30 jan 2017 kl 21:14   Permanent länk 

Själv band jag Viasat direkt när dom tog över från Canal+ Och förlänger mitt avtal så jag slipper prishöjningar och har Viaplay gratis på köpet. 
Det att dom förlorar så mycket tror jag e en liten överdrift, om Viasat höjer sitt pris med 15% och 15% av alla abonnemang sägs upp så har dom faktisk knappt minskat sina intäkter. Gungor och karuseller...
 
If it's too strong, then you're too weak!






Logga in för att kommentera


 



Lars Lundstedt – tis 31 jan 2017 kl 10:27   Permanent länk 

 De måste höja betydligt mer än 15% för att kompensera för 15% av en förlorad kundbas. Du glömmer att de 15% som säger upp sina abonnemang tar med sig hela sin peng när de går. Matematiken ser ut så här:
Antal kunder före höjning: X
Kunder efter: 0.85X
Pris före höjning: Y
Pris efter höjning: 1.15Y
Intäkter före: I = X*Y
Förlorade intäkter av 15% uppsägningar: 0.15XY
Intäkter efter: I = 0.85X*1.15Y - 0.15X*Y = XY(0.85*1.15 - 0.15) = XY(0.9775-0.15) = 0.8275XY
De tappar alltså 17.25% av de totala intäkterna i ditt exempel. För att kompensera ett bortfall på 15% måste de höja priset med över 35% oavsett om priset för abonnemanget är 1 krona eller 10000 per månad och oavsett om kundbasen vid höjningen är en person eller hela Sveriges befolkning.
Ja, i detta fall frånser jag att det finns kunder som du och jag som sitter på fasta priser som inte ökar. Men det påverkar inte matematiken ovan nämnvärt då vi är så pass få och dessutom mycket mer benägna att inte säga upp våra abonnemang - och framför allt får de inga merintäkter från oss hur mycket de än höjer priserna eftersom vi inte påverkas. 
 
 Sekreterare Arsenal Sweden 






Logga in för att kommentera


 



Teet – tis 31 jan 2017 kl 07:02   Permanent länk 

Förstår inte problemet egentligen.. Viaplay borde väl gå attt programera så att bara vi i sverige kan titta på det? Låsa sejten i england och därmed kan alla matcher sändas live på viaplay???
Lät bra i huvudet iaf... 
 




Logga in för att kommentera


 



Lars Lundstedt – tis 31 jan 2017 kl 10:28   Permanent länk 

 Viaplay är spärrat utanför Sverige. Det är dock rätt enkelt att gå runt, det är därför de inte får sända mer än en match den vägen. 
 
 Sekreterare Arsenal Sweden 






Logga in för att kommentera


 



AntonIvarsson – tis 31 jan 2017 kl 19:04   Permanent länk 

Är det någon som har en bra webb-stream till kvällens match?
COYG
 
Go Gunners! 









Senaste nytt



Lincoln väntar i FA-cupen vid seger mot Sutton


Krönika: Vad gör vi med resten av säsongen?


Welbeck lirade 70 minuter med U23


Wenger: "Vi kommer spela ett normalt lag"


Cuplottning söndag kväll


"Jag kommer träna nästa säsong - här eller någon annanstans"


Wenger bestämmer sig i mars?


"Mesut känner att folk gör honom till syndabock"


Wenger: "Sista 25 var som en mardröm"


Keown: Wenger måste fundera kring sin framtid i Arsenal


Arsenal förnedrat i München


Koscielny: "Vi kan vinna här"


"Özil kommer vara fokuserad om han spelar"


Team News: Ospina står - Lucas skadad


Anklagelserna mot Xhaka släppta





Taggar
Krönika


Följ Arsenal Sweden






  


  















Arsenal FC Official Supporters Club Sweden
Adress: Rådmansgatan 88, 5 tr, 113 29, Stockholm
Org.nr: 825003-9610








medlem@arsenal.sebiljetter@arsenal.sekanonmagasinet@arsenal.se









Ange dina nyckelord 










© 2017 Arsenal Sweden
Utvecklad av JA Webb








  

